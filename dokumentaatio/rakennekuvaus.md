#Rakennekuvaus

Ohjelman sovelluslogiikan muodostavat luokat **Blackjack**, **Kasi**, **Pakka** ja **Kortti**. Näistä tärkein on Blackjack, joka pitää kirjaa pelitilanteesta pelin eri käsistä kädet sekä toimii yhteytenä käyttöliittymään. Blackjack-luokalla on muuttujina kolme kättä (pelaajan, jakajan sekä pelaajan toinen, splittauksen seurauksena syntynyt, joka voi olla null, jos splittausta ei ole tapahtunut) ja pakka, josta jaetaan kortteja käsiin. Pakka koostuu korteista, joiden määrä vaihtelee. Pakka luodaan 52 kortilla, jonka jälkeen siihen sekoitetaan 5 muuta samanlaista pakkaa. Pakka sekoitetaan uudelleen, kun kortteja on jäljellä 1/3 alkuperäisestä määrästä. Kortti mallintaa normaalia pelikorttia, ja sillä on maa ja arvo.
Käsi on lista kortteja, joita on aluksi nolla. Maksimimäärää korteille kädessä ei ole, mutta sitä rajoittaa blackjackin säännöt.

Käyttöliittymäpuolen pääluokka on **Kayttoliittyma**. Kayttoliittyma luo Blackjack-pelin ja muut käyttöliittymäelementit, joita ovat **Viestikentta** ja **Paivitettava** rajapinnan totetuutavat elementit. Viestikentta on scrollattava tekstikenttä johon tulostetaan pelin kulusta kertovia viestejä ja ohjeita. Paivitettava-luokilla on metodi paivita(), joka päivittää niiden esittämät tiedot Blackjack-luokan tilaa vastaaviksi. Päivitettävät elementit kuuluvat Kayttoliittyman **Paivityslista**-olioon (myös Paivitettava), jonka kautta ne saa päivitettyä yhdella metodikutsulla. Lopulliseen versioon päivityslistan sisällöksi jäi vain **Korttikentta** ja **Voittokentta**. Korttikenttään tulostetaan pelin eri kädet ja voittokenttään pelin aikana kertyneet voitot.